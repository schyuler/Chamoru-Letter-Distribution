Isa Kelley Bowman
News Article

Demokrasia yan linibre

Gaige iya Guåhan gi un listan United Nations. Un gof na'ma'ase ya ti gof matungo' na lista.

Este na lista para i mancolonies, pat gi Fino' U.N., "non-self-governing territories." Manggaige gi este na lista lokkue' diesi sais otro na lugåt. 

Para guahu, ti hongge'on este na gi på'go na tiempo guaguaha ha' colonies gi este na mundo. Mas ti hongge'on na i Estådos Unidos umakhihihom siha!

Dumångkolo' yu' gi Sanlagu, giya New Jersey yan giya Illinois. Gi eskuela yan gi media (telebikbik, gaseta, etc.), todu tiempo manfa'nå'na'gue yu' na i Estådos Unidos ha represesenta demokrasia yan linibre.

Desde i tinituhon-ña diposti na gof takhilo' este siha, pi'ot anggen un taitai i tinige'-ñiha siha i "Founding Fathers" yan håfa sinangan-ñiha.

Lao aggen un atan i listan U.N., guaha tres na colonies giya guiya. (But if you look at the U.N. list, the U.S. has three colonies.) Mas anggen makuenta iya Puerto Rico yan i CNMI. Achokka' taigue siha gi lista, siña ta li'e' na mamparerehu yan i estao-ta giya Guåhan yan otro isla siha. Buente diferentes i na'an, lao parehu i estao. 

SUBHED: Sa' håfa ti ha ayuda hit esta giya Guåhan dumecolonize?

Taimanu na taiguini este? Chinile' iya Guåhan ni' Estådos Unidos.

Sa' håfa ti ha ayuda hit esta giya Guåhan dumecolonize? Sa' håfa ti ha chochonnek i isla para un mås maolek yan mas gaihustisia na estao? Sa' håfa ti ha respepeta i direchon i Chamorro na taotao? 

Anggen ya-mu i Estådos Unidos, anggen manhongge hao na maolek i korason-ña pat i espiritu-ña, ti siña un ho'ye este i bidadå-ña. Anggen ya-mu este na nasion, debi di un chonnek gui' na para u chilong i bidå-ña yan i binintå-ña. Hu tugigiyi hamyo todus ni' yan-miyu i Estådos Unidos, maseha kulot pat råsa. Debi di ta na'haso gui' put håfa maolek yan gaibali ginen i hestoria-ña. 

Sa' todu tiempo, gi todu manera, gi todu i lugåt, sen chatpågo colonialism.