Michael Lujan Bevacqua
Blog Post

Ti siguru yu' hafa maolek na pinila' gi Fino' Chamoru para i palabara "avalanche." Sina un deskribi gui' gi Fino' Chamoru komo un nåpu pat un pakyo'. Sina un usa palabra siha ni' para u ma deskribi i kinalamten-ña pat i fuetså-ña, pat i piligro kada mana'fanhuyong. Ti siguru yu' hafa i mas propiu na pinila'. Manhahasso yu' put este sa' unu na kanta ni' gof ya-hu (ya hu e'ekungok gui' pa'go ha' na momento) i na'an-ña "Avalancha" ginen un inetnon danderu ginen España "Heroes del Silencio." Anai i fine'nina hu hungok i palabra, ti hu komprende hafa ilelek-ña i taotao, lao gof ya-hu i bos-na yan i tunada. Ya kada mafåtto i koru ya ma essalao "Avalancha!" malago' yu' tumachu yan umessalao lokkue'. Kada hu hungok ya na påtte, hu imahihina na ma'u'u'dai yu' un kabayu gi hilo' un nåpu niebes ni' pumopoddong ginen un takhilo' na okso.

Meggai na che'cho'-hu pa'go na puenge ya gof maolek na hu sodda' este na kanta ta'lo, sa' siña ha nå'i yu' animu para bei na'funhyana todu antes di bei maigo'.

Guini papa' hu popost i palabras para i kanta. Gaige lahihot i palabras siha gi Fino' Espanot. Gaige lapapa' i pinila' gi Fino' Ingles.

Gof malago' yu' na bei pula' este gi Fino' Chamoru, lao ayu para un otro na puenge!