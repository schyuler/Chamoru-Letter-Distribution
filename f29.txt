Isa Kelley Bowman
News Article

I estoriå-ta

Gof ya-hu umusa i lenguahen CHamoru gi tinige'-hu sa' mas maolek gui' kino lenguahin Ingles guini gi este na isla. Gof impottånte este.

Antigu na klasen estoria

Gi antigu na tiempo, gi meggai na lugat siha gi mundo, guaha litråtu siha ha' gi atfabeton: hieroglyph siha giya Egypt, cuneiform giya Sumer yan rune siha giya Europa.

Håfa i primet na klasen estoria? Buente un fulånu pat fulåna ha sangåni i familia-ña ni' estoria put i taotao-ñiha: "oral narrative" ayu.

Despues, manyunga litratu siha: ga'ga' siha, taotao siha, yan otro na sagradu yan otdinario na klasen kosas siha.

Gi liyang siha giya Guåhan yan i otro na islan CHamoru siha, guaha antigu na klasen litråtu siha lokkue'. Siña un li'e' siha på'go na tiempo.

Ayu i primet na atfabeto.

Estoria på'go

På'go na såkkan, hu hohokka i estoria, yiningga yan otro na tinige' siha para i hinekkan creative, i na'an-ña "Storyboard" gi Unibetsedåt Guåhan. Put fabot, na'i han iyon-miyu tinige' pat litratu yan yiniga siha, po'ema siha, estoria siha, yan otro na klasen tinige'. Malago' ham lumi'e' i che'cho'-miyu.

Giya Palau, guaha guma' maga'låhi, i na'an-ña i "bai." Ma yunga i estorian-ñiha gi hayon i bai gi tiempon antigu. Despues, gi tiempon Chapones, ma tulaika este na kostumbre yan ma tutuhon yumuyungga i estorian-ñiha gi dikike' yan chule'on na håyu. Gof maolek este siha mabende ni' paisadot.

Para guahu, mas interessante i orihinåt na estoria siha kinu i klasen pasiadot. Ti ya-hu i palåbra put i na'an "storyboard."

Giya Palau, ma usa estoria siha gi gima'-ñiha gi lina'lå-ñiha. Kao ta tuge' ha' i estoria siha put kao siña ta na'lå'la estoria siha gi lenguahi-ta siha?

Debi di ta usa Fino' CHamoru gi gima'-ta, gi eskuelå-ta, yan gi linå'la-ta.